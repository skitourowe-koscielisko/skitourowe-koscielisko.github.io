---
title: Pierwszy skitouring podczas Kotelnica Skitour Challenge
thumbnail: /images/thumbs/kotelnica-thumbnail-small.png
---



W dniu 24 marca 2019 roku odbędzie się pierwsza edycja skiturowych zawodów Kotelnica Skitour Challenge. Zawody będą przeprowadzone w formule OPEN i skierowane są do szerokiego grona pasjonatów skitouringu i skialpinizmu, zarówno profesjonalistów, jak i amatorów. Zostaną też przeprowadzone zawody dla dzieci, na krótkiej trasie.

### First Skitour Step

Oczywiście nie zabraknie również elementu szkoleniowego, dla osób, które nigdy nie miały do czynienia z fokami (czyt. skiturami). Instruktorzy Skitour School zapraszają Was na darmowe szkolenia! Dzięki ekipie Tatra Trade – Dynafit Competence Centrum będą na Was czekać komplety skiturowe Dynafit, po dopasowaniu sprzętu instruktor Skitour School zabierze Was na krótkie 45 minutowe szkolenia, gdzie zobaczycie jak ten sprzęt działa w praktyce. To będzie Wasz pierwszy krok do skiturowego świata. Jak się zapisać?
1. Wejdz na strone: [https://first-skitour-step-kotelnica.konfeo.com/](https://first-skitour-step-kotelnica.konfeo.com/)
2. Wypełnij formularz – szkolenia oraz wypozyczenie sprzętu są darmowe!
3. Szkolenia startują co godzinę, w formularzu podaj godzinę o której chcesz wystartować
4. Przed szkoleniem otrzymasz na maila szczegóły wydarzenia

W razie pytań pisz na maria@skitourschool.pl

### Szczegóły zawodów

Data: 24.03.2019r. (NIEDZIELA)<br/>
Miejsce: KOTELNICA BIAŁCZAŃSKA<br/>
Organizator: VERTICAL<br/>
Kontakt do Organizatora: 695 092 678,<br/>
Główny partner: Stacja Narciarska Kotelnica Białczańska<br/>
Godzina startu: 11.00 – start główny, 11:15 – start dzieci<br/>
Zamknięcie listy startowej: 10:00<br/>
Prezentacja trasy głównej: 10:30, prezentacja trasy dla dzieci: 11:05<br/>
Uroczyste wręczenie nagród: 15:00<br/>
Dla zawodników i publiczności liczne konkursy i losowanie nagród<br/>
Pula nagród: 40 tysięcy<br/>

Uwaga: proszę zaplanować dojazd autem odpowiednio wcześniej.

Biuro zawodów, oraz miejsce STARTU i ZAKOŃCZENIA:

BAZA ZAWODÓW PRZY DOLNEJ STACJI KOTELNICA BIAŁCZAŃSKA:

OBOK DOLNEJ STACJI KOLEI NR IV (duży parking tuż obok, toalety)

Podczas trwania zawodów odbędą się testy narciarskie firmy DYNAFIT oraz szkolenia skitourowe FIRST SKITOUR STEP z instruktorami Skitour School

Testy i szkolenia trwać będą od 9.00 – 15.00, zapisy na testy i szkolenia prosimy kierować na adres: kotelnica.skitour.challenge@gmail.com podając ilość osób chcących wziąć udział oraz rozmiary butów.

Dla dzieci rodziców, którzy będą startować, zorganizowane zostanie Skiturowe Przedszkole. Informacje o zgłoszeniach do Skiturowego Przedszkola proszę przesłać na: kotelnica.skitour.challenge@gmail.com

### ZAPISY NA ZAWODY KOTELNICA SKITOUR CHALLENGE 2019

Drogą elektroniczną: www.bgtimesport.pl/zawody/bieg/id/379

100zł – wpisowe dotyczy osób, które zapiszą się oraz dokonają zapłaty wpisowego przelewem na konto Organizatora do dnia 21.03.2019r. (czwartek) wraz z podaniem imienia oraz nazwiska zawodnika. 130 zł (30 EUR) – wpłata po 21.03.2019 lub w dniu imprezy (biuro zawodów).

Pakiet startowy: opaska techniczna z logotypem imprezy od firmy CRAFT, baton energetyczny, ciepły posiłek, pamiątkowy nr startowy, dyplom, losowanie nagród wśród zawodników, wspólne zdjęcie uczestników zawodów.

Nr konta Organizatora: 57 1090 2590 0000 0001 3267 5280

Uczestnictwo w zawodach oznacza akceptację regulaminu.

Uwaga: START W ZAWODACH MOŻLIWY TYLKO Z WAŻNYM UBEZPIECZENIEM NNW w dniu zawodów przy odbiorze nr startowego zawodnik zobowiązany jest przedstawić potwierdzenie posiadania ważnego ubezpieczenia na dzień startu. Istnieje możliwość wykupienia ubezpieczenia od agenta w w dniu zawodów, w rejonie biura zawodów.

1. Program

    8:00 – zapisy na zawody, odbiór pakietów startowych<br/>
    10:00 – zamknięcie listy startowej<br/>
    10:30 – prezentacja trasy KOTELNICA SKITOUR CHALLENGE 2019<br/>
    11:00 – główny start KOTELNICA SKITOUR CHALLENGE 2019<br/>
    11:05 – prezentacja trasy dla dzieci<br/>
    11:15 – start zawodów dla dzieci KOTELNICA SKITOUR CHALLENGE 2019<br/>
    od 12:00 – posiłek<br/>
    15:00 – ogłoszenie wyników, wręczenie nagród, losowanie nagród, pamiątkowe zdjęcie<br/>

2. Warunki klasyfikacji

    W KOTELNICA SKITOUR CHALLENGE 2019 klasyfikowani są wszyscy zawodnicy, którzy wzięli udział w zawodach.

3. Formuła zawodów

    Konkurencja indywidualna, pomiar czasu (chip w numerze startowym) start -meta, start wspólny. Zawodnicy sklasyfikowani są w 8 kategoriach w zależności od wieku oraz płci. Nagrody przyznawane będą do 5 miejsca w każdej kategorii.

    OPEN: KOBIETY, MĘŻCZYŹNI (w tej kategorii prestiżowe statuetki autorstwa rzeźbiarza i skialpinisty Marcina Rząsy)
    Krótka trasa (jedno podejście – jeden zjazd, 2,8 km. +/- 200 m. przewyższenia) – sponsor nagród rzeczowych w zawodach dla dzieci ALPINKA i TRAB

    Nagrody do 5 miejsca w każdej kategorii wśród dzieci.

    DZIECI ( roczniki 2005 – 2010): Dziewczynki, Chłopcy

    Duża trasa (ok. 10 km długości, +/- 700 metrów przewyższenia)

    Nagrody w każdej kategorii do 5 miejsca.

    KADET (roczniki 2002 – 2004)

    JUNIOR (roczniki 1999 – 2001)

    SENIOR (1975 – 1998)

    WETERAN (1954 – 1974)

    Wszyscy zawodnicy startują w zawodach na własną odpowiedzialność, podpisując stosowne oświadczenie poprzez formularz internetowy bądź druk do pobrania w biurze zawodów.

    Nieletni – start za zgodą podpisaną przez rodziców lub opiekunów prawnych.

    Druk do pobrania w biurze zawodów.

4. Sprzęt i wyposażenie zawodników

    Obowiązkowe:

    1. Narty z wiązaniami muszą umożliwiać ruch pięty podczas podchodzenia.

    2. Buty muszą zakrywać kostkę oraz posiadać podeszwę typu vibram lub podobną.

    3. Para kijów do narciarstwa alpejskiego lub biegowego.

    4. Para fok (sugerowane dwie pary – na „długiej trasie” będzie 9 przepinek)

    5. Rękawice

    6. Kask

    7. Czapka narciarska lub opaska

    8. Plecak z możliwością mocowania nart na odcinkach pieszych.

    Zalecane:

    9. Okulary

    10. Płachta ratunkowa (folia NRC)

5. Planowana trasa

    Długość planowanej trasy ok. 10 km poprzez stoki Kotelnicy Białczańskiej, Jankulakowskiego Wierchu oraz Wysokiego Wierchu, suma przewyższeń ok. 700m. Na trasie 9 przepinek. Dwa odcinki specjalne: zakosy na trasie nr 6, ścianka z poręczówkami przed metą. Organizatorzy zastrzegają sobie prawo dostosowania trasy do panujących w dniu zawodów warunków śniegowych.
