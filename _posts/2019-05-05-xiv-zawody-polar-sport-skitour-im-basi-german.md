---
title: "XIV zawody Polar Sport Skitour im. Basi German 06"
thumbnail: /images/thumbs/zawody-kuba-witos.png
---

<span class="image left">
    <img alt="Plakat z zawodów im. Basi German" src="/images/news/plakat-hr-491x692.jpg" title="Plakat z zawodów im. Basi German">
</span>
2 marca 2019 roku powraca Polar Sport Skitour, czyli doroczne zawody skiturowe
organizowane przez fundację „Na Start” im. Basi German oraz firmę Polar Sport.
Po raz trzeci impreza połączy się ze Snow Leopard Day – inicjatywą marki DYNAFIT,
która już od dziesięciu lat angażuje się w działania na rzecz ochrony gatunku
śnieżnej pantery.

### Świetna zabawa, rywalizacja i dobry uczynek w jednym!

Polar Sport Skitour to wyjątkowe towarzyskie zawody skiturowe, którym
przyświeca jeden szczytny cel: zbiórka pieniędzy na rzecz fundacji „Na Start”
im. Basi German. Całe wpisowe z imprezy trafia bowiem do fundacji, która dzięki
rosnącej z roku na rok liczbie zawodników regularnie organizuje wyjazdy górskie
dla podopiecznych z domów dziecka. Zawodom zawsze towarzyszy szereg atrakcji,
również dla najmłodszych: wzorem ubiegłego roku organizator uruchomi specjalne
przedszkole, w którym wszyscy aktywni rodzice będą mogli na czas startu zostawić
swoje pociechy pod okiem wykwalifikowanej kadry z Klubu Odlotowych Mam. Jak sama
nazwa wskazuje panie zadbają, by dzieciom nie doskwierała nuda!

<span class="image modal gallery">
  <a href="/images/galleries/zawody-basi-german/race1.jpg" title=""><img src="/images/galleries/zawody-basi-german/race1.jpg.thumb.jpg" alt="" /></a>
  <a href="/images/galleries/zawody-basi-german/race2.jpg" title=""><img src="/images/galleries/zawody-basi-german/race2.jpg.thumb.jpg" alt="" /></a>
  <a href="/images/galleries/zawody-basi-german/race3.jpg" title=""><img src="/images/galleries/zawody-basi-german/race3.jpg.thumb.jpg" alt="" /></a>
  <a href="/images/galleries/zawody-basi-german/race4.jpg" title=""><img src="/images/galleries/zawody-basi-german/race4.jpg.thumb.jpg" alt="" /></a>
</span>
<span class="clear"></span>

### Panel edukacyjny nt. Babiogórskiego Parku Narodowego.

Na nieco starszych czeka natomiast „Przygoda z Babiogórskim Parkiem Narodowym”, czyli panel edukacyjny z konkursami poprowadzony przez pracowników BGPN. Swoje modele nart udostępni do testu m.in. marka DYNAFIT – partner i główny sponsor zawodów.

### Trasa zawodów

Dla najstarszych główną atrakcją będzie na pewno sama trasa zawodów – 12 kilometrów o sumie przewyższeń 900 m i z dwoma odcinkami specjalnymi (poręczówka linowa) obok wodospadu na potoku Mosornym i skałki obok drogi „stokówka”. Zawodnicy rywalizować będą w ośmiu kategoriach. Przewidziana jest dodatkowa kategoria- najszersze narty oraz najciekawszy strój-wybierany drogą głosowania. Komu pójdzie najlepiej w tym roku?


### Jak było w zeszłym roku?

Ostatnio w grupach OPEN triumfowali Iwona Januszyk (Ks Kandahar-Alpinka SkiTrab) oraz Franciszek Rząsa (TKN Tatra Team), a w całej stawce znalazło się 31 kobiet i 129 mężczyzn. W tym roku impreza będzie miała swój finał w pensjonacie Beskid, a wszyscy startujący w ramach pakietów startowych otrzymają ciepły posiłek, pamiątkowy numer startowy, zawojski „Zbyrcok” ,plecak od DYNAFIT a także udział w losowaniu nagród.

<span class="image modal gallery">
  <a href="/images/galleries/zawody-basi-german/race5.jpg" title=""><img src="/images/galleries/zawody-basi-german/race5.jpg.thumb.jpg" alt="" /></a>
  <a href="/images/galleries/zawody-basi-german/race6.jpg" title=""><img src="/images/galleries/zawody-basi-german/race6.jpg.thumb.jpg" alt="" /></a>
  <a href="/images/galleries/zawody-basi-german/race7.jpg" title=""><img src="/images/galleries/zawody-basi-german/race7.jpg.thumb.jpg" alt="" /></a>
  <a href="/images/galleries/zawody-basi-german/race8.jpg" title=""><img src="/images/galleries/zawody-basi-german/race8.jpg.thumb.jpg" alt="" /></a>
</span>

### Snow Leopard Day – chroń panterę śnieżną!

Czternastej edycji Polar Sport Skitour towarzyszyć będzie także DYNAFIT Snow Leopard Day – inicjatywa mająca na celu zasilenie funduszu Snow Leopard Trust poprzez propagowanie sportów górskich i zwrócenie uwagi na problem gatunków zwierząt zagrożonych wyginięciem. Z okazji zawodów DYNAFIT zamieni każdy metr przewyższenia pokonany przez startujących na 1 eurocent. Od trzech lat idea realizowana jest w formacie iście międzynarodowym: rok temu skiturowcy z 10 krajów pokonało wspólnie ponad 1 milion metrów przewyższenia a uczestnicy z Zawoi zapisali na swoje konto 154 840 metrów przewyższenia znacząco przyczyniając się do globalnego sukcesu.

<span class="image fit">
  <img src="/images/news/zawody-basi-german/snow-leopard.jpg" alt="Snow Leopard Day 2 marca 2019" />
</span>

### Dynafit Speedfit Night!

W piątek wieczorem 1 marca przed XIV Polar Sport Skitour odbędzie się impreza towarzysząca – Dynafit Speedfit Night czyli trening, testy, porady pod okiem ekspertów na stoku PKL Mosorny Groń.

<span class="image fit">
  <img src="/images/news/zawody-basi-german/dynafit-speedfit-night.jpg" alt="Dynafit Speedfit Night 1 marca 2019" />
</span>

Wszystko wskazuje na to, że w tym roku warunki śniegowe dopiszą, podobnie jak zawodnicy – lista startowa powoli się zapełnia, Was też nie może zabraknąć!

Więcej informacji na [stronie głównej zawodów](http://zawody.polarsport.pl/) i [FB](https://www.facebook.com/polarsport.skitour/?__tn__=%2Cd%2CP-R&eid=ARDT5JDkKSIUYnDQljR94Z9P36q-KUjZsonh6sc9VnjtEplExrLIb7RIuWmtHx-5ZEKMwnwxWA9vR4SE).
