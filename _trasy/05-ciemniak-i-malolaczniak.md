---
title: Ciemniak i Małołączniak z Doliny Małej Łąki.

description: Kolejny, skiturowy tatrzański klasyk. Wycieczka narciarska na Czerwone Wierchy znana jest od 1905 r. kiedy Stanisław Barabasz z towarzyszami zdobył Kopę Kondracką i Małołączniak. Wycieczka jest możliwa do przejścia dopiero na wiosnę, przy sfirnowanych śniegach. Polecamy połowę marca lub początek kwietnia. Wyprawa dla miłośników stromych podejść i długich wycieczek i zjazdów.

image: /images/news/14.png
thumbnail: /images/thumbs/14.png
splitboard: nie
podejscie: 3
zjazd: 3
zima: nie
wysokosc: 2100 m

przewyzszenie: 1230 m

nachylenie: 40 stopni

dlugosc_trasy: 14 km

dlugosc_podejscia: 7,7 km
dlugosc_zjazdu: 6,3 km
czas_podejscia: 4 h

czas_zjazdu: 1,5 h
najlepsze_warunki: marzec, kwiecień
zagrozenia: Tę trasę wybieramy przy stabilnych śniegach, zabieramy ze sobą ABC lawinowe. Może się przydać również mapa lub gps, rejon Czerwonych Wierchów bywa zwodniczy, zwłaszcza we mgle. Idąc granią można być narażonym na spore podmuchy wiatru. Przy niesprzyjających warunkach warto mieć ze sobą harszle, raki i czekan.
#mapa: https://www.google.com/maps/embed?pb=!1m50!1m12!1m3!1d41666.84977833146!2d19.859085831178685!3d49.254069907899805!2m3!1f0!2f0!3f0!3m2!1i1024!2i768!4f13.1!4m35!3e2!4m3!3m2!1d49.276528299999995!2d19.904581399999998!4m5!1s0x471592ae397c47bf%3A0xe5c856d42e6f12c2!2zRG9saW5hIE1hxYJlaiDFgcSFa2ksIFN6bGFrIHBpZXN6eSDFvMOzxYJ0eSBpIG5pZWJpZXNraSwgMzQtNTAwIEtvxZtjaWVsaXNrbw!3m2!1d49.269920299999995!2d19.9009747!4m5!1s0x471592bcabf82fcf%3A0x477024d078fbfadf!2zUHJ6eXPFgm9wIE1pxJl0dXNpLCBTb2JpY3prb3dhLCBLb8WbY2llbGlza28!3m2!1d49.2621963!2d19.8933771!4m5!1s0x47158d749155eccb%3A0xe6708db461f49eae!2zTWHFgm_FgsSFY3puaWFr!3m2!1d49.235800399999995!2d19.9193501!4m5!1s0x47158d97a3589f3f%3A0x39d49ac9b56951ca!2sCiemniak+-+szczyt+g%C3%B3rski%2C+Szlak+pieszy+zielony!3m2!1d49.230968!2d19.9029854!4m5!1s0x471592d040abec65%3A0xb323ce2bc797fa1!2sDolina+Ko%C5%9Bcieliska+-+Wej%C5%9Bcie%2C+Dolina+Ko%C5%9Bcieliska%2C+Ko%C5%9Bcielisko!3m2!1d49.2734141!2d19.868870299999998!5e0!3m2!1sen!2spl!4v1559167824225!5m2!1sen!2spl
mapa: http://miip.geomalopolska.pl/iMapLite/app/skitour_koscielisko/miip_skitour_koscielisko_5.html
youtube_id: oHoQZrRotTQ

autor: wojtek
---


 Kolejny, skiturowy tatrzański klasyk. Wycieczka narciarska na Czerwone Wierchy znana jest od 1905 r. kiedy Stanisław Barabasz z towarzyszami zdobył Kopę Kondracką i Małołączniak. Wycieczka jest możliwa do przejścia dopiero na wiosnę, przy sfirnowanych śniegach. Polecamy połowę marca lub początek kwietnia. Wyprawa dla miłośników stromych podejść i długich wycieczek i zjazdów.
<div class="info">

<p>
    <span class="title">Dla kogo?</span>
Wyprawa jest dedykowana bardziej zaawansowanym narciarzom wysokogórskim. Takim, którzy mają dobrą kondycję i sprawnie podchodzą, oraz takim, którzy nie mają problemu w szybkim i przede wszystkim sprawnym zjeździe w zróżnicowanym terenie, w tym i w lesie. </p>

 <p>
    <span class="title">Sprzęt</span>Konieczne lawinowe ABC, raki oraz czekan. Dobrze mieć przy sobie mapę i kompas, bo czerwone Wierchy są mylnym terenem i niejeden skiturowy wyga się tu zgubił. Jeszcze lepszą opcją jest nawigacja GPS, dla tych, którzy nie posiadają takiego odbiornika pomocna będzie nawigacja w GPS w telefonie, pamiętajcie tylko by go dobrze przed wycieczką naładować. </p>

 <p>
    <span class="title">Dojazd</span>Wycieczkę rozpoczynamy u wylotu Doliny Małej Łąki (960 m), jest tu parking, gdzie można zostawić auto lub dotrzeć busem.
</p>
</div>

<!-- excerpt -->

### Opis trasy.

Wycieczkę rozpoczynamy u wylotu Doliny Małej Łąki (960 m), jest tu parking, gdzie można zostawić auto lub dotrzeć busem, i za znakami niebieskimi, lasem, w godzinę podchodzimy na lesistą przełączkę Przysłopu Miętusiego (1187 m), gdzie kiedyś stały szałasy pasterskie a w dole, na polanie, stało niewielkie schronisko górskie prowadzone przez Bronisławę Staszel-Polankównę. Stąd skręcamy za znakami niebieskimi w lewo na Małołączniak, czeka nas trzygodzinne, długie i strome podejście.
### W stronę stromizny.
Podejście na Przysłop Miętusi w stronę Kobylarzowego Żlebu
Z Przysłopu Miętusiego idziemy trawersem Skroruśniaka na południe. Towarzyszą nam przepiękne widoki na północne stoki i szczyty Czerwonych Wierchów, wiszące dolinki Mułową i Litworową, Niżnią i Wyżnią Świstówkę. Po ok. 30 minutach podejścia prawie po równym ścieżka idzie w górę i pniemy się do wylotu bardzo stromego Kobylarzowego Żlebu. Jest to teren lawiniasty, należy więc pamiętać o należytym bezpieczeństwie. Idziemy kilkoma zakosami do początku żlebu. Tam zalecamy podejście w rakach Kobylarzowym na ramię Czerwonego Grzbietu, jest ono bardzo strome, ma kilka oblodzonych miejsc, więc w rakach będzie wygodnie i bezpiecznie. Podejście zajmie nam godzinę.

<span class="image modal gallery">
  <a href="/images/galleries/ciemniak1/1.jpg" title=""><img src="/images/galleries/ciemniak1/1.jpg.thumb.jpg" alt="" /></a>
  <a href="/images/galleries/ciemniak1/10.jpg" title=""><img src="/images/galleries/ciemniak1/10.jpg.thumb.jpg" alt="" /></a>
  <a href="/images/galleries/ciemniak1/11.jpg" title=""><img src="/images/galleries/ciemniak1/11.jpg.thumb.jpg" alt="" /></a>
  <a href="/images/galleries/ciemniak1/12.jpg" title=""><img src="/images/galleries/ciemniak1/12.jpg.thumb.jpg" alt="" /></a>
  <a href="/images/galleries/ciemniak1/13.jpg" title=""><img src="/images/galleries/ciemniak1/13.jpg.thumb.jpg" alt="" /></a>
  <a href="/images/galleries/ciemniak1/14.jpg" title=""><img src="/images/galleries/ciemniak1/14.jpg.thumb.jpg" alt="" /></a>
  <a href="/images/galleries/ciemniak1/15.jpg" title=""><img src="/images/galleries/ciemniak1/15.jpg.thumb.jpg" alt="" /></a>
  <a href="/images/galleries/ciemniak1/16.jpg" title=""><img src="/images/galleries/ciemniak1/16.jpg.thumb.jpg" alt="" /></a>
  <a href="/images/galleries/ciemniak1/17.jpg" title=""><img src="/images/galleries/ciemniak1/17.jpg.thumb.jpg" alt="" /></a>
  <a href="/images/galleries/ciemniak1/18.jpg" title=""><img src="/images/galleries/ciemniak1/18.jpg.thumb.jpg" alt="" /></a>
  <a href="/images/galleries/ciemniak1/2.jpg" title=""><img src="/images/galleries/ciemniak1/2.jpg.thumb.jpg" alt="" /></a>
  <a href="/images/galleries/ciemniak1/3.jpg" title=""><img src="/images/galleries/ciemniak1/3.jpg.thumb.jpg" alt="" /></a>
  <a href="/images/galleries/ciemniak1/4.jpg" title=""><img src="/images/galleries/ciemniak1/4.jpg.thumb.jpg" alt="" /></a>
  <a href="/images/galleries/ciemniak1/5.jpg" title=""><img src="/images/galleries/ciemniak1/5.jpg.thumb.jpg" alt="" /></a>
  <a href="/images/galleries/ciemniak1/6.jpg" title=""><img src="/images/galleries/ciemniak1/6.jpg.thumb.jpg" alt="" /></a>
  <a href="/images/galleries/ciemniak1/7.jpg" title=""><img src="/images/galleries/ciemniak1/7.jpg.thumb.jpg" alt="" /></a>
  <a href="/images/galleries/ciemniak1/8.jpg" title=""><img src="/images/galleries/ciemniak1/8.jpg.thumb.jpg" alt="" /></a>
  <a href="/images/galleries/ciemniak1/9.jpg" title=""><img src="/images/galleries/ciemniak1/9.jpg.thumb.jpg" alt="" /></a>
</span>

### Na szczyt.
Na Czerwonym Grzbiecie ponownie zakładamy narty i idziemy pół godziny w stronę dobrze widocznego Małołączniaka (2096 m). Na Małołączniaku urządzamy sobie odpoczynek w jakimś zawietrznym miejscu. Pijemy herbatę, jemy kanapki. Grzbietem Czerwonych Wierchów kierujemy się z Małołączniaka na zachód, w prawo, w stronę najwyższego szczytu Czerwonych Wierchów – Krzesanicy, którą osiągniemy po ok. 30 minutach marszu na nartach. Z Krzesanicy zjeżdżamy na Mułową Przełęcz, czasami, jak jest tu twardo, wtedy bezpieczniej zejść w rakach. Z Przełęczy po 5 minutach osiągamy ostatni szczyt Czerwonych Wierchów na zachodzie – jest nim Ciemniak (2096 m)

### Zjazd z Ciemniaka.
Po odpoczynku zjeżdżamy z Ciemniaka. Jest to bardzo długi i piękny zjazd. Jeden z ładniejszych w Tatrach Zachodnich. Najpierw z Ciemniaka zjeżdżamy łatwym terenem, długim skrętem na Twardą Kopę. Stromszy fragment zjazdu prowadzi na Chudą Przełączkę, którą objeżdżamy na nartach z prawej strony. Potem docieramy do Przełęczy przy Kopie i Narciarskim Żlebem zjeżdżamy w dół do niewielkiej skałki Pieca, a następnie przez młodniki do Polany Upłaz. Wczesną wiosną z reguły da się zjechać na nartach jeszcze niżej. W kwietniu kończymy zjazd na polanie, z której mamy piękne widoki na Tatry. Pozostaje godzinne zejście do dna Doliny Kościeliskiej. Warto wtedy mieć adidasy w plecaku, a buty skiturowe zawieszamy na plecaku i schodzimy w Kościeliską na Kiry, wyrypa zakończona!


Trasę rekomenduje Wojciech Szatkowski/Skiturowe Zakopane

